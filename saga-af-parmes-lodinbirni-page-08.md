<p>  
hleypur svo inn aptur og saknar tveggja manna; hann lætur konuna fara út, en
litast um í skálanum og verður einskis var. Hann spyr stúlku sína, hvað hún
hafi seinast sjeð til þeirra. Þá er gegnt í skálanum og sagt: 
- Lofaðu mjer að koma til þín, mikli maður! gefðu mjer líf og skal jeg þjóna
  þjer alla mína daga til dauða míns.  Parmes sjer nú, að þetta er ungur maður
og segir að hann skuli koma út. Þá fær hann svo mikið steinshögg á milli
herðanna að honum lá við falli; sjer hann þá hvar ræninginn er kominn upp á
skálavegginn og fleygir grjóti. Parmes tekur upp stein og hæfir á haus
ræningjans svo hann fjell dauður; gekk hann þá til konunnar; var þá líka út
kominn sá ungi maður og grátbændi um líf. 
- Kveik þú svo jef sjái þig, segir Parmes; hann gjörði svo, og þá mælti Parmes: 
- Það er furða að þú ert í þessum fjelagskap, svo gáfulegur sem mjer sýnist þú
  vera.  Hinn kvað þá hafa gint sig til þessa ungan.
- Jeg er nú 17 ára gamall, sagði hann -, og heiti jeg Nilles.  Hann var ærið
  smár vexti en þó mikið harðlegur; sór hann þá Parmes sinn trúnaðareið. Þá
mælti Nilles: 
- Það vildi jeg einhvern tíma yrði, að jeg gæti gjört þig eins feginn og þú
  gjörðir mig nú. Parmes brosti og kvað það ei örvænt; síðan talaði hann við
konuna, sagðist hún hafa verið á akri að reisa kornstangir til þerris;
- þangað komu þeir og tóku mig; var jeg nýgiðt, en bóndi minn var farinn heim
  með kornvagni og ætlaði að sækja mig aptur.
Nú skoðar Parmes hvað í skálanum var og fann þar ei mikið utan rekkjur þeirra
og eldsgögn. Nílles segir að þetta hafi ei verið þeirra rjetta aðsetur, heldur
sje þetta sæluhús ferðamanna, sem leið áttu yfir fjöllin;
- en á veturna vorum við í einum helli upp á fjöllum og þangað fluttu þeir
  fjeð, er þeir ræntu á haustin.
Þau sváfu nú það eptir var nætur, en að morgni sagði Parmes við Nílles:
- Fylgdu þessari konu í bygð, en far ei nær enn svo
</p>


Page 8 of 45 <br/>
[Go to page 9 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-09.html) <br/>
[Go to chapter 5 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-09.html#4-kap)
