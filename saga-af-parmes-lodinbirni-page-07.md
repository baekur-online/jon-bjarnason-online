<p>4. KAP</p>
<p>  
Parmes heldur nú leiðar sinnar undir fjöllin; var þá komið að kveldi, og hugsar
hann að hvílast þar undir háum kletti. Þegar hann er búinn að eta, heyrir hann
hljóð; /etta f;rist svo nærri að hann heyrir orðaskil, er það þá grátur mjög
sorglegur, og er beðið að sleppa sjer; Parmes stendur þá upp og gengur á bak
við bjargið, sjer hann þá hvar 4 menn koma og báru kvennmann á milli sín; hún
veinar hástöfum og biður að sleppa sjer; skilur hann þá að þeir muni hafa
stolið henni úr bygðinni og muni vera ræningjar. Hann hleypir þeim fram hjá og
gengur hljóðlega á eptir þar til hann sjer þeir koma að skála nokkrum; þar
lukust upp dyr og logaði eldur á skíðum, en 2 menn stóðu við eldinn. 
- Þar hefur þú skeyti mitt, sagði Parmes og skaut í gegnum þann, sem með
  kvennmanninn fór, og í augu þeim, sem við eldinn var. Þeim varð bilt við, er
inni voru og vildu loka aptur dyrnar, en hann hljóp milli hurðar og stafs; þá
komu þeir að innan og stóðu við hurðina, en slöktu eldinn; varð þar af svæla
mikil. Það þótti Parmes verst að konan var inni og veinaði mjög sárt; nú gengur
hann frá, skiptir í sjer hljóðunum eins og margir sje og tali um, að þeir skuli
hlaupa á hurðina og mölva hana, því nú læstist hún, en þeir inni bjuggust við.
Þetta gjörði hann svo þeir þyrðu ei að yfirgefa dyrnar til að skaða ekki
konuna; hann sjer stóra skíðahrúgu vel þurra; hann ber hana að dyrunum og
kveikir í eld, en hún tekur strax að loga, þá bregður Parmes sverði og hleypur
á hurðina, en hún fór í spón; skín þá nóg birta af bálinu um allan skálann.
Hann höggur tvo þá, er næstir voru, hvern af öðrum; hinum þriðja hratt hann á
þrepskjöldinn, svo hausinn lenti í eldinum, en Parmes stappaði fætinum á haus
þrælsins, svo að hann drapst í eldinum,
    </p>


Page 7 of 45 <br/>
[Go to page 8 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-08.html) <br/>
[Go to chapter 5 of Saga af Parmes Loðinbirni.](https://baekur-online.github.io/jon-bjarnason-online/saga-af-parmes-lodinbirni-page-09.html#5-kap)
